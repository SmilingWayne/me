# 增广贤文

30个笔记


## ◆  把握规律 抓住时机

-  近水知鱼性，近山识鸟音。易涨易退山溪水，易反易复小人心。运去金成铁，时来铁似金。读书须用意，一字值千金。


## ◆  心随境迁 随遇而安

-  闹里有钱，静处安身。来如风雨，去似微尘。长江后浪推前浪，世上新人赶旧人。近水楼台先得月，向阳花木早逢春。


## ◆  人事变换 岁月做主

-  古人不见今时月，今月曾经照古人。先到为君，后到为臣。莫道君行早，更有早行人。莫信直中直，须防仁不仁。

-  千万不要轻信那些看起来像极了正人君子的人，凡事都要通过时间和事情的考验，才能得出结论，不过结论也不要下得过早，隐藏极深的人有的是。


## ◆  人情似纸 世事如棋

-  人情似纸　世事如棋

-  远水难救近火，远亲不如近邻。有茶有酒多兄弟，急难何曾见一人？人情似纸张张薄，世事如棋局局新。山中自有千年树，世上难逢百岁人。


## ◆  做人修身 养儿需教

-  酒中不语真君子，财上分明大丈夫。积金千两，不如明解经书。养子不教如养驴，养女不教如养猪。


## ◆  但行好事 莫问前程

-  茫茫四海人无数，哪个男儿是丈夫？美酒酿成缘好客，黄金散尽为收书。救人一命，胜造七级浮屠。城门失火，殃及池鱼。


## ◆  君子固穷 穷且志坚

-  贼是小人，智过君子。君子固穷，小人穷斯滥矣。贫穷自在，富贵多忧。不以我为德，反以我为仇。宁可直中取，不向曲中求。


## ◆  要明哲保身 勿自讨苦吃

-  要明哲保身　勿自讨苦吃

-  是非只为多开口，烦恼皆因强出头。忍得一时之气，免得百日之忧。近来学得乌龟法，得缩头时且缩头。惧法朝朝乐，欺公日日忧。


## ◆  事出有因 醉难解愁

-  人贫不语，水平不流。一家养女百家求，一马不行百马忧。有花方酌酒，无月不登楼。三杯通大道，一醉解千愁。


## ◆  恩深有别 义重也分

-  父母恩深终有别，夫妻义重也分离。人生似鸟同林宿，大限来时各自飞。


## ◆  人善天不欺 终有得运时

-  人善被人欺，马善被人骑。人无横财不富，马无夜草不肥。人恶人怕天不怕，人善人欺天不欺。善恶到头终有报，只争来早与来迟。黄河尚有澄清日，岂可人无得运时？

-  为善不见其益，如草里冬瓜，自应暗长；为恶不见其损，如庭前春雪，当必潜消


## ◆  得宠思辱 居安虑危

-  得宠思辱，居安思危。念念有如临敌日，心心常似过桥时。英雄行险道，富贵似花枝。人情莫道春光好，只怕秋来有冷时。送君千里，终须一别。


## ◆  十年寒窗苦 龙虎榜上名

-  龙生龙子，虎生虎儿。龙游浅水遭虾戏，虎落平阳被犬欺。一举首登龙虎榜，十年身到凤凰池。十载寒窗无人问，一举成名天下知。


## ◆  种因得果 天网恢恢

-  莫饮卯时酒，昏昏醉到酉。莫骂酉时妻，一夜受孤凄。种麻得麻，种豆得豆。天网恢恢，疏而不漏。


## ◆  人需宽怀 莫论钱财

-  将相顶头堪走马，公侯肚内好撑船。富人思来年，贫人思眼前。世上若要人情好，赊去物件莫取钱。死生有命，富贵在天。


## ◆  行事有道 善恶有报

-  君子爱财，取之有道；贞妇爱色，纳之以礼。善有善报，恶有恶报；不是不报，日子未到。万恶淫为首，百行孝当先。


## ◆  万法有因 人伦有常

-  强中更有强中手，恶人终受恶人磨。会使不在家豪富，风流不在着衣多。光阴似箭，日月如梭。天时不如地利，地利不如人和。


## ◆  孰轻孰重 孰好孰坏

-  黄金未为贵，安乐值钱多。万般皆下品，唯有读书高。为善最乐，为恶难逃。


## ◆  但行好事 便是好人

-  但行好事，莫问前程。不交僧道，便是好人。


## ◆  为善积福 不昧己心

-  无钱方断酒，临老始看经。点塔七层，不如暗处一灯。堂上二老是活佛，何用灵山朝世尊。万事劝人休瞒昧，举头三尺有神明。但存方寸土，留与子孙耕。


## ◆  富贵贫穷 难改家风

-  乍富不知新受用，乍贫难改旧家风。座上客常满，杯中酒不空。屋漏更遭连夜雨，行船又遇打头风。


## ◆  珍惜生命 自强不息

-  笋因落箨方成竹，鱼为奔波始化龙。记得少年骑竹马，看看又是白头翁。


## ◆  顺应天道 共创和谐

-  良药苦口利于病，忠言逆耳利于行。顺天者存，逆天者亡。人为财死，鸟为食亡。夫妻相和好，琴瑟与笙簧。


## ◆  脚踏实地 莫贪小利

-  纵然生得好皮囊，腹中原来草莽”，


## ◆  人各有长 不可貌相

-  秋至满山多秀色，春来无处不花香。凡人不可貌相，海水不可斗量。


## ◆  一字为师 终生感恩

-  学在一人之下，用在万人之上。一字为师，终身如父。忘恩负义，禽兽之徒。劝君莫将油炒菜，留与儿孙夜读书。书中自有千钟粟，书中自有颜如玉。

